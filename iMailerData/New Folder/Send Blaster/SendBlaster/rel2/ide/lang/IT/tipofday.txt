Attivare o disattivare temporaneamente uno o più contatti permette di inviare un messaggio solo a un sottogruppo della lista. Combinando questa caratteristica con le funzionalità di ordinamento e raggruppamento sarà possibile applicare potenti filtri ai mailing.\r\rPer creare velocemente un filtro, disattivare tutti gli indirizzi, raggrupparli ed infine abilitare solo quelli a cui si desidera inviare.
Una delle caratteristiche più avanzate di SendBlaster è il raggruppamento multiplo: per sperimentare, trascinare più intestazioni di colonna nell'area sopra la lista e osservare cosa succede.
Non è mai necessario preoccuparsi dei duplicati: SendBlaster li gestisce automaticamente. Se lo stesso indirizzo viene incontrato più di una volta in un mailing, solo un messaggio sarà inviato a quell'indirizzo - i duplicati sono filtrati automaticamente durante l'invio.
Se si raccolgono tutti i dati degli utenti, e non solo i loro indirizzi, usare i marcatori per inviare messaggi personalizzati: "Caro Marco" suona molto meglio di un anonimo "Gentile cliente"! Non è necessario abilitare o configurare nulla: basta selezionare un marcatore nell'apposita lista, nella schermata di composizione, e il marcatore sarà inserito nella posizione corrente.
L'anteprima incorporata utilizza il client di posta elettronica predefinito. Per testare un messaggio su diversi client, creare una lista di test che contenga alcuni indirizzi propri, ed inviare il mailing alla lista di test prima di eseguire l'invio reale agli utenti. Quindi scaricare la posta su diversi client (ad esempio includendo anche servizi online come Hotmail, Gmail, etc).
Si possono pulire periodicamente le liste ed eliminare gli indirizzi non più validi scaricando i bounce-back; gli indirizzi che hanno generato i bounce-back saranno rimossi dalla lista.
Non si è vincolati ad usare i template predefiniti; ogni file .htm (correttamente progettato) o .eml può diventare un template: lo si importa e poi lo si salva come un nuovo template.
I template non devono essere considerati solo modelli grafici; se si è composto un testo che andrà riutilizzato in futuro, è utile salvarlo come template: non sarà più necessario ridigitarlo da zero.
Si possono importare i dati da qualsiasi programma in grado di esportarli come testo formattato.\rQuesto formato (noto anche come "csv") è molto comune per scambiare dati fra diversi applicativi; ad esempio è possibile esportare i dati da Outlook o Excel ed importarli poi in SendBlaster.
Il modo più semplice per aggiungere un link di iscrizione al proprio sito web è inserire un link all'indirizzo e-mail usato per gestire le iscrizioni, con "Subscribe" come oggetto; questo non richiede l'uso di script lato server.\rSe il vostro sito supporta ASP o PHP è possibile creare moduli completi per la raccolta dei dati, come negli esempi scaricabili dal nostro sito.
E' preferibile usare un indirizzo dedicato per gestire le liste (es. "iscrizioni@miosito.it"), piuttosto che lo stesso usato come mittente (es. "newsletter@miosito.it"): in questo modo sarà più facile separare la corrispondenza dalle iscrizioni.
Se si configura SendBlaster per gestire le iscrizioni con lo stesso indirizzo usato anche su altri client di posta, abilitare sempre le caselle "Conserva una copia dei messaggi sul server" in "Gestione iscrizioni" e "Gestione bounce-back"; fare lo stesso sul proprio programma di posta elettronica.
I mailing già inviati sono memorizzati nella "Cronologia"; i messaggi già inviati possono essere aperti anche nella finestra di composizione, e possono dunque essere riutilizzati anche se non erano stati esplicitamente salvati prima di inviarli.
Per non appesantire i propri messaggi è meglio limitare o evitare del tutto gli allegati: si può invece inserire nel messaggio il link ad un file precedentemente caricato sul proprio sito web. L'invio sarà più veloce e i destinatari saranno più contenti!
Per dimunuire il numero di messaggi che non arrivano a destinazione a causa dei filtri antispam, evitare di inserire immagini nei messaggi, se non è davvero indispensabile: il messaggio sarà più scarno ma avrà una maggiore probabilità di arrivare a destinazione senza essere cestinato automaticamente.
Diversi client di posta possono visualizzare lo stesso messaggio HTML in modo differente; è meglio evitare formattazioni complesse, e creare invece messaggi semplici che saranno leggibili su tutte le piattaforme (inclusi i servizi online).
I filtri antispam verificano sempre che il messaggio contenga una parte di "testo puro": SendBlaster può crearlo automaticamente a partire dal contenuto HTML, premendo "Testo da HTML" nella finestra di composizione. Questa dovrebbe essere sempre l'ultima operazione da compiere prima di inviare un mailing.
Quando si invia una newsletter è consigliabile aggiungere sempre un link per le cancellazioni: è sufficiente inserire un link all'indirizzo di gestione della lista con "Unsubscribe" come oggetto.
SendBlaster invia un messaggio separato ad ogni destinatario, non usa i campi "Cc:" o "Bcc:": i destinatari non possono vedere gli altri indirizzi a cui è stato inviato il mailing e non ricevono messaggi "generici".
Se si deve usare un set di caratteri particolare, per comporre un messaggio in un alfabeto non latino, è necessario scegliere il set di caratteri prima di iniziare a comporre il messaggio: deve cioè essere la prima operazione che si esegue dopo aver creato un nuovo messaggio vuoto.
Se si desidera inviare un messaggio di solo testo, senza HTML, creare un nuovo messaggio vuoto e scrivere solo nel campo "testo puro" (non digitare nulla nel campo che contiene il testo formattato).\r\rPer maggior sicurezza, visualizzare un'anteprima del messaggio prima di inviarlo.
La velocità di SendBlaster dipende soprattutto dalla connessione ad Internet e dalla velocità del server SMTP: in caso di dubbio o difficoltà, usare dapprima una configurazione lenta e aumentare gradualmente la velocità nei successivi invii (diminuendo le pause ed aumentando il numero di connessioni).
Invece di usare solo l'invio diretto o solo il server SMTP, è consigliabile usarli entrambi in combinazione: scegliere il server SMTP come metodo di invio primario e l'invio diretto come secondario (abilitando la casella "Riprova con invio diretto in caso di errore").
Nel modulo di invio, usare preferibilmente la codifica "Quoted printable" (è quella preferita dai software antispam); usare "Base64" solo se il messaggio contiene molte immagini (in questo caso usando "Base64" la dimensione del singolo messaggio sarà un po' inferiore).
Le liste possono contenere molti campi, ma alcuni potrebbero essere per voi superflui: nascondeteli usando l'apposito pulsante di "Gestione liste", così da evitare che occupino inutilmente spazio orizzontale nella pagina.
Il completamento di un mailing dalla Cronologia può essere un modo utile per aggirare eventuali limitazioni del proprio server SMTP: se, ad esempio, quest'ultimo non consente di inviare più di X messaggi in un'ora, si lancerà il mailing, per poi completarlo successivamente trascorso un certo tempo. SendBlaster ricomincerà da dove si era interrotto senza inviare duplicati.
Importare non serve soltanto per inserire nuovi indirizzi in una lista: si può fare molto di più. Ad esempio, se si dispone di un file di testo che contiene indirizzi non validi, è possibile usare le funzioni di importazione per rimuoverli da una o più liste.
Le blacklist sono essenziali per evitare rapidamente e definitivamente di inviare messaggi a chi non vuole o non deve riceverli, o per prevenire iscrizioni non desiderate: se un indirizzo (o dominio) è nella blacklist non gli verrà mai inviato nulla, anche se fosse iscritto ed abilitato in una lista.
SendBlaster consente di proteggere con password il database; per rimuovere la password è sufficiente digitare la vecchia password e lasciare vuoti i campi della nuova password.
Visitate periodicamente il nostro sito per aggiornamenti e novità!
